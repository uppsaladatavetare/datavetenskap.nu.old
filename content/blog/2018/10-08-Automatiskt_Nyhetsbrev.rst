Automatiskt Nyhetsbrev!
################################

:date: 2018-10-08 00:00:00
:modified: 2018-10-08 00:00:00
:tags: Alla
:authors: Informationsansvarig


Hej hopp allihopa! Informationsansvarig här!

Jag har länge arbetat med att försöka minska vårt beroende av facebook som primära källa vad gäller informationsutskick från sektionen. För ett par veckor sedan startade jag ett nyhetsbrev där jag (försökte) sammanfatta all info jag har fått in under veckan för att sedan maila ut till alla prenumeranter. Jag insåg däremot ganska snabbt att det blev relativt jobbigt för mig så jag har istället jobbat med att automatisera nyhetsbrevet. Detta fungerar i nuläget som så att Mailchimp varje vecka, måndag kl 07:00 pingar vårt RSS-feed här på webbsidan och automagiskt bygger ett mail med alla posts som har gjorts här under veckan. Mailchimp gör dessutom en statusuppdatering på facebooksidan och länkar till mailet. I och med detta är nu webbsidan vår primära källa som alla andra våra tjänster hämtar sin info ifrån, inklusive TV:n nere i Foobar! Jag vill därför uppmana er att ni därför också går direkt hit när ni vill ha koll på läget. Mitt nästa projekt är nämligen att redesigna webbsidan, med prio att göra den mer mobil-anpassad!

Det var mest det jag ville säga, men ha gärna lite tålamod nu i början när jag testar allt. Det kan mycket väl vara så att det här krånglar en hel del och jag jobbar konstant med detaljerna. Om ni skulle upptäcka någonting knasigt, mejla mig gärna asap på dv-info@utn.se!

Puss och kram!
